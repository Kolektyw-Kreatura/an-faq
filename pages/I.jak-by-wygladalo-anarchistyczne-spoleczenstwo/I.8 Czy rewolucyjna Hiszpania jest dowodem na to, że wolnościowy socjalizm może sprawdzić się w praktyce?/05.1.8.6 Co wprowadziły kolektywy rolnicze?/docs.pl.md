I.8.6 Co wprowadziły kolektywy rolnicze?

Przedstawiamy parę przykładów przywołanych przez Jose Peiratsa:

„W Montblanc kolektyw wykopał stare, płonne winorośle i zasadził nowe
winnice. Ziemia, udoskonalona przez nowoczesne uprawy ciągników,
przyniosły większe i lepsze plony... Wiele kolektywów z Aragonii
zbudowało nowe drogi i naprawiło stare, postawiło nowoczesne młyny, i
przetworzyło rolnicze i zwierzęce odpady w użyteczne produkty
przemysłowe. Wiele z tych ulepszeń były jako pierwsze zapoczątkowane
przez kolektywy. Niektóre wsie, jak Calanda, zbudowały parki i baseny.
Prawie wszystkie kolektywy utworzyły biblioteki, szkoły i centra
kultury.\" \[cytat z The Anarchist Collectives, p. 116\]

Gaston Leval wskazuje, że „Federacja Chłopska Levantu ... produkowała
więcej niż połowę całkowitej uprawy pomarańczy w Hiszpanii: prawie
cztery miliony kilogramów. Ponad 70% zbiorów było przewożonych i
sprzedawanych przez swoje własne organizacje handlowe (bez pośredników).
(Organizacje handlowe Federacji miały własne magazyny, samochody
ciężarowe i łodzie. Na początku 1938 roku dział eksportu utworzył własne
agencje we Francji: w Marsylii, Perpignan, Bordeaux, Cherbourg i
Paryżu.) Spośród całej roli w Hiszpanii, 47 000 hektarów przeznaczonych
było do uprawy ryżu, a kolektyw w Walencji uprawiał 30 000 hektarów.\"
\[cytat z Ibid., p. 124\]

Cytując Peiratsa ponownie:

„Troska o kulturalne i pedagogiczne innowacje była bezprecedensowym
wydarzeniem we wiejskiej Hiszpanii. Członkowie kolektywu w Ampoście
organizowali lekcje dla osób niepiśmiennych, w przedszkolach i nawet dla
szkół artystycznych i zawodowych. Szkoły w Seros były darmowe dla
wszystkich sąsiadów, członków, jak i tych niebędących członkami
kolektywu. Grau zbudowała szkołę nazwaną imieniem ich najznamienitszego
mieszkańca, Joaquinie Costa. Kolektyw w Calandzie (gdzie liczba
mieszkańców wynosiła tylko 4 500) nauczał 1 233 dzieci. Najlepsi
uczniowie byli wysyłani do liceum w Caspe, ze wszystkimi opłatami
uiszczonymi przez kolektyw. Szkoła w Alcorizie była uczęszczana przez
600 dzieci (ludność wynosiła 4 000). Wiele szkół było budowanych w
opuszczonych konwentach. W Granadelli (liczba mieszkańców 2 000) lekcje
były przeprowadzane w opuszczonych koszarach Straży Miejskiej. Graus
zorganizował archiwum druków (ang. library print) i szkołę artystyczną i
zawodową, uczęszczaną przez 60 uczniów. Ten sam budynek mieścił również
szkołę sztuk pięknych i wysokiej jakości muzeum. W niektórych
miasteczkach po raz pierwszy zostały wybudowane kina. Kino w Penalbie
było zbudowane w kościele. Viladecana postawiła eksperymentalne
laboratorium rolnicze.

„Kolektywy dobrowolnie ofiarowały ogromne ilości prowiantu i innych
zapasów dla walczących oddziałów. Utiel wysłał 1 490 litrów oleju i 300
buszli ziemniaków na madrycki front (oprócz jeszcze olbrzymich zapasów
fasoli, ryżu, gryki itd.). Porales de Tujana wysłało duże ilości chleba,
oleju, mąki i ziemniaków na front oraz jajka, mięso i mleko do szpitali
wojskowych.

„Wysiłki kolektywów nabierają nowego znaczenia, kiedy weźmiemy pod uwagę
ich najmłodszych i najenergiczniejszych robotników walczących w okopach.
200 członków małego kolektywu w Vilaboi było na froncie; 60 od
Viledecans; 300 od Amposty; i 500 od Calandy.\" \[Ibid., pp. 116--120\]

Peirats podsumowuje osiągnięcia rolniczych kolektywów następująco:

„W dystrybucji spółdzielnie kolektywów wykluczyły pośredników, drobnych
kupców, hurtowników oraz spekulantów, w ten sposób znacznie obniżając
ceny towarów konsumpcyjnych. Kolektywy wyeliminowały większość
pasożytniczych elementów z wiejskiego życia i mogłyby je wszystkie
całkowicie unicestwić, gdyby nie były one chronione przez partie
polityczne i skorumpowanych urzędników. Nieskolektywizowane obszary
pośrednio skorzystały z niższych cen tak, jak i z darmowych usług
wyświadczanych przez kolektywy (pralnie, kina, szkoły, salony
fryzjerskie i gabinety kosmetyczne itd.).\" \[Ibid., p.114\]

Leval kładzie nacisk na następujące osiągnięcia (spośród innych):

„W kolektywach rolniczych solidarność była praktykowana w najwyższym
stopniu. Nie tylko każda osoba miała zagwarantowane swoje potrzeby, ale
także okręgowe federacje coraz bardziej stosowały zasadę wzajemnej
pomocy na między-kolektywną skalę. Dla tego celu stworzyli oni wspólne
rezerwy, by pomóc wsiom o niekorzystnych warunkach. W tym celu w
Kastylii utworzone zostały specjalne instytucje. W przemyśle takie
działanie zapoczątkowano prawdopodobnie w Hospitalet, na katalońskich
kolejach i było później zastosowane w Alcoy. Gdyby polityczne kompromisy
nie zakłóciły uspołecznianie, zwyczaj wzajemnej pomocy mógł być o wiele
bardziej powszechny... Zwycięstwem mającym ogromne znaczenie było prawo
kobiet do godziwych środków do życia, bez względu na zawód czy funkcję.
W około połowie kolektywów rolniczych kobiety otrzymywały takie same
płace co mężczyźni; w pozostałych kobiety dostawały mniej, widocznie na
zasadzie, że rzadko żyły one samotnie... We wszystkich rolniczych
kolektywach Aragonii, Katalonii, Levantu, Kastylii, Andaluzji i
Estremadury, robotnicy tworzyli grupy, aby umożliwić podział pracy lub
ziemi; zwykle byli oni przydzielani do określonych obszarów. Delegaci
wybrani przez grupy robocze spotkali się z delegatami kolektywu, aby
rozplanować pracę rolnictwa. Ta charakterystyczna organizacja powstała
dosyć spontanicznie, przez lokalną inicjatywę... Na dodatek ... kolektyw
jako całość spotykał się co tydzień, co dwa tygodnie lub co miesiąc na
zgromadzeniu ... Zgromadzenie analizowało działania mianowanych radnych
i omawiało specjalne przypadki oraz nieprzewidziane problemy. Wszyscy
mieszkańcy --- mężczyźni i kobiety, producenci i nie-producenci ---
brali udział w dyskusji i podejmowanych decyzjach ... W uprawie ziemi
najważniejszymi zabiegami były: szybki wzrost użycia maszyn i irygacji;
większa dywersyfikacja; oraz zalesienie. W hodowli zwierząt: selekcja i
rozmnażanie się ras; adaptacja ras do lokalnych warunków; oraz zakrojone
na dużą skalę konstrukcje kolektywnych stodół.

Martha A. Ackelsberg dobrze podsumowuje to doświadczenie:

„Osiągnięcia tych kolektywów miały szeroki zasięg. W wielu obszarach
utrzymały, jeśli nie zwiększyły, produkcję rolną (pamiętając, że wiele
młodych ludzi było wtedy na froncie), często wprowadzając nowe modele
uprawy i nawożenia... członkowie kolektywów zbudowali kurniki, stodoły i
inne budynki do opieki i wyżywiania zwierząt należących do społeczności.
Federacje kolektywów skoordynowały budowę dróg, szkół, mostów, kanałów i
zapór wodnych. Niektóre z nich pozostały po dziś dzień jako trwały wkład
kolektywów w infrastrukturę wiejskich obszarów Hiszpanii.\" \[The Free
Women of Spain, p. 79\]

Wskazuje ona także na między-kolektywną solidarność, zauważając, że
„członkowie kolektywów przekazywali również nadmiar produkcji
pochodzących od bogatszych kolektywów do tych doświadczających
niedostatki.\" \[Ibid.\]

Stąd oprócz znaczących dokonań ekonomicznych spółdzielnie przyczyniały
się też do osiągnięć społecznych i politycznych. Solidarność stosowano,
a wcześniej zmarginalizowani ludzie przejęli bezpośrednią i pełną
kontrolę nad sprawami swoich społeczności, przekształcając je w celu
spełnienia swoich potrzeb i pragnień.
