I.8.1 Czy Rewolucja Hiszpańska nie była głównie wiejskim zjawiskiem i
dlatego nie stosuje się jako model dla nowoczesnych uprzemysłowionych
społeczeństw?

Wręcz przeciwnie. W rewolucji brało udział więcej robotników z miast niż
ludności wiejskiej. Prawdą jest, że kolektywizacja była rozległa na
obszarach wiejskich, jednak rewolucja wywarła także swój wpływ na
terenach miejskich, jak i na przemyśle.

Łącznie, „regionami najbardziej dotkniętymi" przez kolektywizację „były
Katalonia i Aragonia, gdzie uczestniczyło około 70 procent siły
roboczej. Dla całego terytorium Republiki liczba zatrudnionych w
rolnictwie wyniosła niemal 800 000 zaś w przemyśle przekroczyła nieco
ponad milion. W Barcelonie komitety robotników przejęły wszelkie usługi,
monopol ropy naftowej, firmy żeglarskie, przedsiębiorstwa inżynierii
ciężkiej takie, jak Volcano, Ford motor company, fabryki chemiczne,
przemysł włókienniczy i właścicieli małych przedsiębiorstw ... Usługi
takie, jak woda, gaz i energia elektryczna, działały pod nowym
kierownictwem w ciągu godzin szturmu na koszary w Atarazanas ...
przekształcenie odpowiednich fabryk na produkcję wojenną oznaczało, że
metalurgiczne przedsiębiorstwa zaczęły wytwarzać samochody pancerne do
22 lipca. Robotnicy przemysłowi Katalonii byli najbardziej uzdolnieni w
Hiszpanii ... Jednym z najbardziej imponujących wyczynów tych wczesnych
dni było wskrzeszenie systemu transportu publicznego w czasie, kiedy
ulice wciąż były zaśmiecone i zabarykadowane." Pięć dni po przerwanych
walkach 700 tramwajów zamiast zwykle używanych 600, wszystkie pomalowane
w barwy CNT-FAI, działało w Barcelonie. \[Antony Beevor, The Spanish
Civil War, pp. 91--2\]

Około 75% hiszpańskiego przemysłu było skoncentrowane w Katalonii, gdzie
miała miejsce twierdza anarchistycznego ruchu robotniczego, jak i
rozległa kolektywizacja fabryk. Jednakże kolektywizacja nie była
ograniczona do Katalonii, a nastąpiła również w całej miejskiej, jak i
wiejskiej Republice Hiszpańskiej. Jak Sam Dolgoff słusznie spostrzega,
„to zdecydowanie obala domniemania mówiące, że anarchistyczne zasady
organizacyjne nie dają się zastosować na terenach przemysłowych, a jeśli
w ogóle, to tylko w prymitywnych rolniczych społeczeństwach lub w
eksperymentalnie izolowanych społecznościach." \[The Anarchist
Collectives, pp. 7--8\]

Na Półwyspie Iberyjskim miała miejsca długa tradycja chłopskiego
kolektywizmu tak, jak u Berberów i w staroruskim mirze. Historycy Costa
i Reparaz utrzymują, że wiele iberyjskich kolektywów może być
identyfikowalne z „wiejską formą wolnościowego komunizmu, które istniały
na Półwyspie Iberyjskim przed rzymskim najazdem. Nawet pięć wieków
opresji katolickich królów, Państwa i Kościoła nie były w stanie
zlikwidować tej spontanicznej skłonności do tworzenia
komunistyczno-wolnościowych społeczności." \[cited, Op. Cit., p. 20\]
Nie jest to więc zaskakujące, że kolektywy znajdowały się także na
obszarach wiejskich.

Według Augstina Souchy\'ego „nie jest sprawą prostą skolektywizować i
postawić na solidnych fundamentach przemysł zatrudniający prawie ćwierć
miliona włókienników w licznych fabrykach porozrzucanych w wielu
miastach. Lecz syndykalistyczny związek branży tekstylnej w Barcelonie
osiągnęło ten cel w krótkim czasie. To było niezmiernie ważne
doświadczenie. Dyktatura szefów została obalona, a płace, warunki pracy
i produkcja były ustalane przez robotników i ich wybranych delegatów.
Wszyscy funkcjonariusze wypełniają instrukcje wydane przez wszystkich
członków i odsyłają raporty do pracujących oraz zebrań związkowych.
Kolektywizacja przemysłu włókienniczego rozwiewa raz na zawsze wszelkie
legendy, że robotnicy są niezdolni zarządzaniem wielką i złożoną
korporacją." \[cited, Op. Cit., p. 94\].

Ponadto, Hiszpania w latach trzydziestych XX wieku nie była „zacofanym i
chłopskim krajem,\" jak to się czasami zakłada. Między 1910 a 1930,
przemysłowa klasa robotnicza wzrosła ponad dwukrotnie do przeszło 2 500
000. Stanowi to ponad 26% ludności pracującej (w porównaniu do 16%
dwadzieścia lat wcześniej). W 1930 45 procent robotników było związanych
z rolnictwem. \[Ronald Fraser, The Blood of Spain, p. 38\] W samej
Katalonii, 200 000, robotników było zatrudnionych w przemyśle
włókienniczym i 70 000 w obróbce metalu i maszyn produkcyjnych. Była to
sytuacja bardzo odmienna od tej w Rosji pod koniec I wojny światowej,
gdzie miejska klasa robotnicza stanowiła tylko 10% populacji.

Kapitalistyczne relacje społeczne przeniknęły rolnictwo o wiele
dogłębniej niż w „zacofanych i słabo rozwiniętych" krajach do lat
trzydziestych XX wieku. Na przykład w Rosji --- pod koniec I wojny
światowej --- rolnictwo składało się głównie z małych gospodarstw
rolnych, w których wiejskie rodziny pracowały głównie dla własnego
utrzymania, handlu wymiennego czy sprzedaży swoich zapasów. W Hiszpanii
jednakże rolnictwo było zorientowane na światowy rynek i do 1930 roku
około 90% ziemi uprawnej było w rękach burżuazji. \[Fraser, Op. Cit., p.
37\] Hiszpański przemysł rolny także zatrudniał ogromną liczbę
robotników, którzy nie posiadali wystarczająco ziemi, żeby się utrzymać.
Rewolucyjny ruch robotniczy na hiszpańskich obszarach wiejskich w latach
trzydziestych XX wieku był dokładnie oparty na licznej populacji
wiejskich pracowników najemnych (socjalistyczny związek robotników
rolnych UGT miał 451 000 członków w 1933, 40% wszystkich członków).

Dlatego Hiszpańska Rewolucja nie może być odrzucona jako produkt
preindustrialnego społeczeństwa. Miejskie kolektywizacje nastąpiły
przeważnie w najbardziej uprzemysłowionej części Hiszpanii i wskazują,
że anarchistyczne ideały są stosowalne w nowoczesnych społeczeństwach
(co więcej, CNT skupiało większość miejskiej, uzwiązkowionej klasy
robotniczej). Do 1936 roku rolnictwo samo w sobie było głównie
kapitalistyczne (2% populacji posiadało 67% ziemi). Rewolucja w
Hiszpanii była pracą (głównie) wiejskich i miejskich robotników
(przyłączonych z biednymi chłopami) walczących z systemem
kapitalistycznym na wysokim stadium rozwoju.

Dlatego, rewolucja anarchistyczna w Hiszpanii niesie wiele lekcji dla
rewolucjonistów w rozwijających się kapitalistycznych państwach i nie
może być zlekceważona jako produkt przemysłowego zacofania.
