I.8.3 Jak zostały zorganizowane hiszpańskie kolektywy przemysłowe?

Marta A. Ackelsberg przedstawia nam znakomite, krótkie podsumowanie
odnośnie do tego, jak zorganizowane były kolektywy przemysłowe:

„W większości skolektywizowanych dziedzinach przemysłu, powszechne
zgromadzenia robotników kierowały polityką, podczas gdy wybrane komitety
zajmowały się codziennymi sprawami." \[Free Women of Spain, p. 73\]

Kolektywy były oparte na demokratycznej samorządności robotników ich
miejsc pracy, korzystając z majątku produkcyjnego, który był pod strażą
całej robotniczej społeczności\
i zarządzany przez federacyjne stowarzyszenia pracowników. Augustin
Souchy pisze:

„Kolektywy zorganizowane podczas hiszpańskiej wojny domowej były
gospodarczymi stowarzyszeniami robotników bez własności prywatnej. Fakt,
że kolektywne zakłady były zarządzane przez tych, którzy w nich
pracowali, nie oznaczało, że placówki te stały się ich prywatną
własnością. Kolektyw nie miał żadnych praw do sprzedania czy wynajęcia
całości lub części skolektywizowanej fabryki lub miejsca pracy.
Prawowitym dozorcą było C.N.T., Krajowa Konfederacja Pracy. Lecz nawet
C.N.T. nie miało prawa postępować według własnego uznania. Wszystko
musiało być zadecydowane i zatwierdzone przez samych robotników poprzez
narady i zjazdy." \[cytat z The Anarchist Collectives, p. 67\]

Według Souchy\'ego, w Katalonii „każda fabryka wybierała swój komitet
administracyjny składający się z najbardziej kompetentnych robotników.
Zależnie od wielkości fabryki, funkcja tych komitetów obejmowała
wewnętrzną organizację zakładów, statystykę, finanse, korespondencje i
relacje z innymi fabrykami i społecznościami... Kilka miesięcy później,
po kolektywizacji, przemysł tekstylny w Barcelonie był w o wiele lepszym
stanie niż pod zarządem kapitalistycznym. To był tylko kolejny przykład
na to, że obywatelski socjalizm oddolny nie niszczy inicjatywy. Chciwość
nie jest jedyną motywacją w relacjach międzyludzkich." \[Op. Cit., p
95\]

Tak więc pojedynczy kolektyw był oparty na masowym zgromadzeniu tych, co
tam pracowali. To zgromadzenie nominowało personel administracyjny,
który był upoważniony do wprowadzania w życie decyzji podjętych przez
zgromadzenie i który musiał informować, jak i odpowiadać przed
zgromadzeniem. Na przykład, w Castellon de la Plana „każdego miesiąca
techniczna i administracyjna rada przedstawiała ogólnemu zgromadzeniu
Syndykatu sprawozdanie, które było badane i przedyskutowywane, jeśli
zaszła taka potrzeba, oraz ostatecznie wprowadzane, kiedy większość
uznała ją za przydatną. Tak oto wszystkie działania były powszechnie
znane i kontrolowane przez wszystkich robotników. Odnajdujemy tutaj
praktyczny przykład wolnościowej demokracji. \[Collectives in the
Spanish Revolution, p. 303\]

Tak więc, ogólnie, kolektywy przemysłowe były zorganizowane oddolnie, z
polityką będącą w rękach robotniczych zgromadzeń, które wybierały
potrzebną administrację, włączając w to miejsce pracy komitetów i
kierowników. Jednakże władza opierająca się na bazie kolektywu, z
„wszystkimi ważnymi decyzjami podjętymi przez ogólne zgromadzenia
robotników, ... które były szeroko uczęszczane i regularnie
przeprowadzane... jeśli administrator zrobił coś, na co zgromadzenie
ogólne nie zezwoliło, był on prawdopodobnie zdymisjonowany na następnym
zebraniu." Przykład tego procesu jest widoczny w przedsiębiorstwie Casa
Riviera. Po klęsce wojskowego zamachu stanu „komisja kontroli została
nazwana przez Barceloński Związek Robotników Przemysłu Metalowego
(Barcelona Metal Workers' Union), by przejąć tymczasową kontrolę nad
przedsiębiorstwami... Parę tygodni później 19 lipca, miało miejsce
pierwsze zgromadzenie ogólne robotników tej firmy ... Wybrali oni radę
pracowników (ang. enterprise committee, his. Comite de Empresa) by
kierować firmą na bardziej stałych zasadach\... Każdy z czterech
sektorów firmy --- trzy fabryki i personel biurowy --- przeprowadzał
swoje własne zgromadzenia ogólne przynajmniej raz w tygodniu. Tam
omawiali oni sprawy, począwszy od najważniejszych do najbardziej
trywialnych." \[Robert Alexander, The Anarchists in the Spanish Civil
War, vol. 1, p. 469 and p. 532\]

Plenum syndykatów spotkało się w grudniu 1936 roku i sformułowało normy
dotyczące uspołeczniania, gdzie została także zanalizowana niewydolność
kapitalistycznego systemu przemysłowego. Sprawozdanie z plenum
stwierdziło, że:

„Znaczną wadą większości małych warsztatów produkcyjnych jest
fragmentaryzacja i brak technicznego/rynkowego przygotowania. To
zapobiega ich modernizacji oraz konsolidacji w lepsze i sprawniejsze
jednostki produkcji, z ulepszonymi budynkami i koordynacją... Dla nas
uspołecznienie musi naprawić te ułomności i systemy organizacji we
wszystkich przemysłach... By uspołecznić przemysł, musimy skonsolidować
różne jednostki każdej gałęzi przemysłu według ogólnego i organicznego
planu, który uniknie konkurencji i innych trudności zakłócających dobrą
i sprawną organizację produkcji i dystrybucji..."\[cytat z Souchy, The
Anarchist Collectives, p. 83\]

Jak Souchy wskazuje, ten dokument jest bardzo ważny w ewolucji
kolektywizacji, ponieważ pokazuje uświadomienie sobie, że „robotnicy
muszą wziąć pod uwagę, iż częściowa kolektywizacja z czasem zdegeneruje
się w pewien rodzaj burżuazyjnej spółdzielczości" (ang. co-operativism)
\[Op. Cit., p. 83\] jak omówiono wcześniej. W ten sposób kolektywy nie
konkurowały ze sobą dla zysku, gdyż nadwyżki zostały zebrane wspólnie i
rozdzielone w szerszym zakresie niż pojedynczy kolektyw --- w większości
przypadków w całym przemyśle.

Zwróciliśmy już uwagę na parę przykładów poprawy efektywności
zrealizowane przez kolektywizację podczas Hiszpańskiej Rewolucji (sekcja
I.4.10). Kolejnym przykładem był przemysł piekarniczy. Souchy informuje,
że „jak reszta Hiszpanii, chleb i ciasta w Barcelonie były wypiekane
głównie w nocy w setkach małych piekarń. Większość z nich w wilgotnych,
ciemnych piwnicach rojących się od karaluchów i gryzoni. Wszystkie te
piekarnie zostały zamknięte. Więcej i lepszej jakości chlebów oraz ciast
było pieczonych w nowych piekarniach wyposażonych w nowoczesne
piekarniki i inne urządzenia."

Dlatego kolektywy w Hiszpanii charakteryzowały się demokracją w
miejscach pracy i chęcią współpracy w obrębie, jak i między
przemysłowymi sektorami. Ta próba wolnościowego socjalizmu, jak
wszystkie doświadczenia, ma swoje wady oraz sukcesy i te będą omówione w
następnej sekcji tak, jak i kilka wniosków wyciągniętych z
doświadczenia.
