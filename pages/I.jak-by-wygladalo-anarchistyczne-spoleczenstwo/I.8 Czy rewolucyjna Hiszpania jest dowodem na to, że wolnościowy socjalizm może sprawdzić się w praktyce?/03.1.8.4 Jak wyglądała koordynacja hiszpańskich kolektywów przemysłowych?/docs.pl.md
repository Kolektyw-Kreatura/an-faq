I.8.4 Jak wyglądała koordynacja hiszpańskich kolektywów przemysłowych?

Metody kooperacji podjęte przez kolektywy znacznie się różniły.
Początkowo było tylko kilka prób skoordynowania działalności
gospodarczej poza miejscem pracy. Trudno się temu dziwić, biorąc pod
uwagę przemożną potrzebę rozpoczęcia produkcji na nowo, przekształcenie
cywilnej gospodarki na wojenną oraz zapewnienie, że populacja cywili\
i milicji będzie zaopatrzona w niezbędne artykuły. Jak można było się
spodziewać, zaprowadziło to do sytuacji rozwijającego się mutualizmu
anarchistycznego, z wieloma kolektywami sprzedającymi na rynku produkt
swej własnej pracy (innymi słowy, forma prostej produkcji towarowej).

Doprowadziło to do pewnych problemów gospodarczych, jako że nie istniała
żadna struktura instytucji między kolektywami, by zapewnić sprawną
koordynację działalności, w konsekwencji prowadząc do bezsensownej
konkurencji między kolektywami (co wiodło do jeszcze dalszych
problemów). Skoro nie było pierwotnie konfederacji kolektywów ani
wzajemnych czy wspólnych banków, doprowadziło to do nierówności, które
początkowo istniały między kolektywami (ze względu na fakt, iż kolektywy
przejęły kontrolę nad bogatymi i biednymi firmami kapitalistycznymi), i
uczyniło to między nimi wiele doraźnych prób wzajemnej pomocy trudnymi i
tymczasowymi.

Dlatego, kolektywy były (początkowo) formą „samorządności łączącej
kapitalizm i socjalizm, co według nas nie miałoby miejsca, gdyby
Rewolucja była w stanie w pełni się rozpowszechnić pod kierunkiem
naszych syndykatów.\" \[Gaston Leval, Collectives in the Spanish
Revolution, pp. 227--8\]. Jako że istnieje ścisła więź między
gospodarczym i politycznym rozwojem, fakt, że C.N.T. nie dokonało
politycznego aspektu rewolucji, oznaczał, że rewolucja w gospodarce była
skazana na niepowodzenie. Jak Leval podkreśla, w „przemysłowych
kolektywach, szczególnie w dużych miastach, sprawy toczyły się odmiennie
skutkiem sprzecznych czynników i opozycji, stworzonej przez
współistnienie społecznych nurtów wywodzących się z różnych klas
społecznych.\" \[Op. Cit., p. 227\]

Biorąc pod uwagę fakt, że wolnościowo-komunistyczny program C.N.T.
dostrzegał, że w pełni współpracujące społeczeństwo musi być oparte na
produkcji dla potrzeb, bojownicy C.N.T. walczyli o współpracę w obrębie
miejsca pracy, a przeciwko mutualizmowi. Udało im się przekonać ich
kolegów robotników odnośnie do problemów mutualizmu przez swobodną
debatę i dyskusję w obrębie związków i kolektywów.

Dlatego, stopień uspołeczniania z biegiem czasu się różnił (jak było do
przewidzenia). Wstępnie, po początkowej porażce sił Franco, żadna
większa, formalna koordynacja i organizacja nie zaistniała.
Najważniejszą sprawą było wznowienie produkcji. Jednakże potrzeba
koordynacji wkrótce stała się oczywista (jak przewidziano w teorii
anarchistycznej i w programie CNT). W odniesieniu do tego procesu Gaston
Leval przedstawia przykład Hospitalet del Llobregat:

„Regionalne branże przemysłowe przeszły etapy prawie powszechnie
przyjęte w tej rewolucji... Po pierwsze, organizowane były komisje
powoływane przez pracowników (tam zatrudnionych). Produkcja i sprzedaż
były kontynuowane w każdym z nich. Lecz wkrótce stało się jasne, że
sytuacja ta doprowadziła do konkurencji między fabrykami... tworząc
rywalizację, która była niezgodna z socjalistycznymi i wolnościowymi
poglądami. Tak CNT dało początek sloganowi: \'Wszystkie dziedziny
przemysłu muszą przybrać rozgałęzioną formę syndykatów i zostać zupełnie
uspołecznione pod wymogami solidarności, za których wprowadzeniem zawsze
się opowiadaliśmy.

„Pomysł natychmiast uzyskał poparcie\" \[Op. Cit., pp. 291--2\]

Kolejnym przykładem był stolarski związek zawodowy, który po intensywnej
dyskusji zdecydował się na uspołecznienie (związek pracowników
sklepowych miał podobną debatę, ale większość robotników ją odrzuciła).
Według Ronalda Frasera „delegat związku obchodził małe sklepy, zwracając
uwagę robotników na niezdrowe i niebezpieczne warunki pracy, które
rewolucja odmieniała, upewniając się co do ich zgody na zamknięcie
sklepów i przejście do zbudowanych przez związek Double-X i 33 EU."
\[Ronald Fraser, Blood of Spain, p. 222\]

Ten proces miał miejsce w wielu różnych związkach i kolektywach oraz w
ramach współpracy zgodzono się na przyjęcie różnych form organizacji w
różnych obszarach i dziedzinach przemysłu, czego można było się
spodziewać od wolnego społeczeństwa. Dwie najważniejsze formy można
określić mianem syndykalizmu i konfederacjonizmu (zignorujemy tutaj
formy stworzone przez dekret o kolektywizacji, jako że nie zostały one
stworzone przez samych robotników).

„Syndykalizacja\" (nasz termin) oznaczał, że związek przemysłowy C.N.T.
zarządzał całym przemysłem. To rozwiązanie było użyte przez stolarski
związek zawodowy po rozległej dyskusji. Jedna część związku,
„zdominowana przez F.A.I. (federacja anarchistyczna), podtrzymywała, że
anarchistyczna samorządność oznacza, że to robotnicy powinni zakładać i
zarządzać autonomicznymi ośrodkami produkcji, aby uniknąć zagrożenia,
jakim jest biurokratyzacja.\" \[Ronald Fraser, Blood of Spain, p. 222\]
I właśnie ci opowiadający się za syndykalizacją wygrali i produkcja
została zorganizowana przez związek, ze stanowiskami administracyjnymi i
spotkaniami delegatów wybranymi przez szeregowych członków.

Jednakże „głównym niepowodzeniem... (które potwierdziło początkowy
zarzut anarchistów) było to, że związek stał się jakby ogromną firmą ...
(i jego) struktura stawała się coraz bardziej sztywna.\" Według pewnego
bojownika „Z zewnątrz zaczęło to wyglądać jak amerykański czy niemiecki
trust\" i dla robotników zaczęło to stanowić trudność do osiągnięcia
jakichkolwiek zmian, a także „czuli, jakby nie brali szczególnie żadnego
udziału w podejmowaniu decyzji.\"

Ostatecznie, okazało się, że główną różnicą między przemysłem
prowadzonym przez związek, a przez przedsiębiorstwo kapitalistyczne pod
względem organizacyjnym było to, że robotnicy mogli wybierać (i
zwoływać) zarząd przemysłowy na stosunkowo regularnych spotkaniach
Zgromadzenia Ogólnego. O ile jest to znaczne polepszenie w stosunku do
kapitalizmu, ciężko jest to nazwać najlepszym przykładem samozarządzania
opartego na uczestnictwie (ang. participatory self-management). Chociaż
problemy gospodarcze spowodowane Wojną Domową i stalinowską
kontrrewolucją oczywiście miałyby wpływ na wewnętrzną strukturę
jakiegokolwiek przemysłu, to nie możemy powiedzieć, że utworzona forma
organizacji była całkowicie odpowiedzialna za marginalizację, która
miała miejsce.

Inną ważną formą kooperacji był „konfederacjonizm\" (nasze określenie).
Ten rodzaj kooperacji był stosowany przez przemysł tekstylny Badalony (i
który został udaremniony przez związek stolarzy). Był on oparty na tym,
iż każde miejsce pracy było kierowane przez wybrany zarząd, sprzedawało,
to co wytworzyło, samo kierowało swoją działalnością i uzyskiwało z tego
przychód. Jednakże wszystko, co każdy zakład przemysłowy zrobił, było
przedstawiane związkowi, który śledził postęp i prowadził statystyki.
Jeśli związek czuł, że jakaś konkretna fabryka nie działała w najlepszym
interesie przemysłu jako całość, była informowana i proszona o zmianę
kursu. Według jednego bojownika związek „działał bardziej jako
socjalistyczna kontrola skolektywizowanego przemysłu niż jako
bezpośrednie i hierarchiczne ciało wykonawcze.\" \[Op. Cit., p. 229\]

System ten gwarantował, że „niebezpieczeństwa wielkich \'trustów
związkowych\' od zatomizowanego kolektywu zostały uniknione\" \[Fraser,
Op. Cit., p. 229\] jak również maksymalizację decentralizacji władzy. W
odróżnieniu od doświadczenia syndykalizacji w przemyśle stolarskim ten
plan był oparty na horyzontalnych powiązaniach między miejscami pracy
(za pośrednictwem związku C.N.T.) i dawał maksimum samorządności i
wzajemnej pomocy. Idee anarchistycznej gospodarki nakreślone w sekcji
I.3 odzwierciedlają na różne sposoby rzeczywiste próby samorządności,
które wystąpiły podczas Hiszpańskiej Rewolucji.

Dlatego kolektywy przemysłowe skoordynowały swoją działalność na wiele
sposobów, z różnym stopniem demokracji bezpośredniej i powodzenia. Jak
można się spodziewać, błędy zostały popełnione, ale i inne rozwiązania
zostały odkryte. Podczas czytania tej sekcji FAQ ważne jest, by
pamiętać, że społeczeństwo anarchistyczne nie może być stworzone z dnia
na dzień. Nie jest to wcale zaskakujące, że robotnicy z CNT musieli
sprostać licznym problemom i rozwijać swoje eksperymentalne
samozarządzanie w taki sposób, na jaki pozwalały im obiektywne warunki.

Niestety, przez agresję faszystów i podstępy Partii Komunistycznej,
eksperyment nie trwał na tyle długo, by w pełni odpowiedzieć na
wszystkie pytania, jakie mamy odnośnie do wykonalności rozwiązań przez
nich próbowanych. Jednakże, gdyby dany był im czas, jesteśmy pewni, że
rozwiązaliby problemy, przed którymi stanęli.
