I.5.9 A co z wolnością słowa w anarchizmie?

Wiele osób wyznaje ideę, że wszelkie formy socjalizmu zagroziłyby
wolności słowa, prasy itd. Zwyczajowo formułowanie tego argumentu
dotyczy państwa i brzmi następująco: jeżeli państwo (albo
„społeczeństwo") ma we władaniu wszystkie środki komunikacji, tylko
poglądy popierane przez rząd przedostają się do mediów.

To istotny punkt i należy o nim powiedzieć. Ale zanim do tego dojdziemy,
należy podkreślić, że pod rządami kapitalizmu te ważniejsze media są
skutecznie kontrolowane przez najbogatszych. Tak, jak wspominaliśmy w
sekcji D.3, media nie są niezależnymi obrońcami wolności, choć na takie
lubią się kreować. To mało zaskakujące, jako że gazety, kompanie
telewizyjne itd. to kapitalistyczne przedsiębiorstwa, należące do
bogatych, z całym zarządem dyrektorów i redaktorów, którzy są także
bogatymi jednostkami, mającymi tam swoje interesy. Stąd też wynikają
podstawowe fakty, które ukazują, że „wolna prasa" odzwierciedla interesy
kapitalistycznych elit.

Jednakże w kapitalizmie demokratycznym istnieje trochę jawnej cenzury.
Radykalne\
i niezależne wydawnictwa mogą dalej wydawać swoje gazety oraz książki
bez interwencji państwa (chociaż siły rynkowe gwarantują, że te
działania będą trudne oraz finansowo nieopłacalne). W socjalizmie, jak
to się argumentuje, ponieważ „społeczeństwo" jest w posiadaniu środków
komunikacji oraz produkcji, tego rodzaju wolność nie istnieje. Zamiast
tego, jak to jest widoczne na przykładach „faktycznie istniejących
socjalizmów", taka wolność jest niweczona na rzecz punktu widzenia rządu
(rządzących).

Jako że anarchizm odrzuca państwo, możemy stwierdzić, że tego typu
niebezpieczeństwo nie istnieje w socjalizmie libertariańskim. Jednakże,
jako że anarchosocjaliści argumentują za skomunizowaniem produkcji, czy
ograniczenia wolnej mowy mogłyby dalej istnieć? My twierdzimy, że nie; z
trzech powodów.

Po pierwsze, wydawnictwa, stacje radiowe itp. będą kierowane
bezpośrednio przez pracowników. Będą zaopatrywane przez inne syndykaty,
z którymi będą mieć umowy,\
a nie przez „centralnie planujących" urzędników, którzy zwyczajnie nie
będą istnieć. Innymi słowy, nie ma biurokracji urzędników,
przesuwających (a także kontrolujących) zasoby (a także środki
komunikacji). Stąd anarchistyczny samorząd pracowniczy zapewni istnienie
szerokiego zakresu różnych opinii w różnych magazynach i gazetach. Będą
gazety lokalnych społeczności, stacje radiowe itd., które, co oczywiste,
będą miały zwiększoną rolę w wolnym społeczeństwie. Ale nie będą one
jedynymi mediami. Stowarzyszenia, partie polityczne, przemysłowe
syndykaty itd., będą miały swoje własne media i/lub będą miały dostęp do
źródeł komunikacji syndykatów pracowniczych, zapewniając w ten sposób
możliwość wypowiedzi różnych opinii.

Po drugie, „fundamentalną" siłą w wolnym społeczeństwie będą jednostki,
z których ono się składa. Siła ta będzie wyrażana w społecznych i
pracowniczych zespołach, które mogą odwołać przedstawicieli i wycofać
swoje decyzje. Wątpliwe jest, że te grupy będą tolerować rzeszę
rzekomych biurokratów, ustalających, co mogą, a czego nie mogą:
przeczytać, zobaczyć, czy też usłyszeć.

Po trzecie, jednostki w wolnym społeczeństwie byłyby zainteresowane
usłyszeniem różnych punktów widzenia i dyskusjami na ten temat. Jest to
naturalny efekt uboczny krytycznego myślenia (które byłoby wspierane
przez samorząd pracowniczy), także jednostki te miałyby własny interes w
bronieniu jak najszerszego możliwego dostępu do różnych form mediów o
różnych poglądach. Nie mając osobistego interesu, by tego bronić, wolne
społeczeństwo ciężko by wspierało czy też tolerowało cenzurę, związaną z
kapitalistycznymi mediami („Słucham krytyki, bo jestem chciwy. Słucham
krytyki, bo jestem egoistą. Nie odmówię sobie innego spojrzenia." \[For
Ourselves, The Right to be Greedy, Thesis 113\]).

Dlatego też anarchizm zwiększy wolność mowy na wiele ważnych i różnych
sposobów, szczególnie w miejscu pracy (gdzie jest to aktualnie negowane
w kapitalizmie). Będzie to naturalnym wynikiem społeczeństwa opartego na
maksymalizacji wolności oraz chęci cieszenia się życiem.

Pragniemy także wskazać, że podczas obu --- hiszpańskiej i rosyjskiej
--- rewolucji, wolność mowy była chroniona na ziemiach anarchistycznych.

Na przykład Machnowszczycy na Ukrainie „całkowicie wcielali w życie
rewolucyjne zasady wolności mowy, myśli, prasy i politycznych zgrupowań.
We wszystkich okupowanych miastach... Całkowita wolność mowy, prasy,
zgromadzeń i stowarzyszeń każdego rodzaju i dla każdego była ogłoszona
natychmiastowo." \[Piotr Arszinow, Historia ruchu machnowskiego, str.
153\]. Zostało to potwierdzone przez Michela Malet, który stwierdza, co
następuje „jednym z najbardziej niesamowitych osiągnięć Machnowszczyków
było zachowanie wolności mowy w stopniu bardziej rozległym niż
którykolwiek z ich przeciwników," \[Nestor Machno w Rosyjskiej Wojnie
Domowej, str. 175\].

W rewolucyjnej Hiszpanii republikanie, liberałowie, komuniści, trockiści
i wiele innych anarchistycznych grup, wszyscy posiadali wolność, by
wyrażać swoje poglądy. Emma Goldman pisze „w czasie mojej pierwszej
wizyty w Hiszpanii, we wrześniu 1936, nic mnie tak nie zdziwiło, jak
ilość wolności politycznej, którą wszędzie mogłam odnaleźć. Prawda, nie
rozciągała się na faszystów... \[ale\] każdy z antyfaszystowskiego
frontu doświadczał politycznej wolności, która właściwie nie istniała w
żadnej innej tak zwanej europejskiej demokracji."\[Wizje w ogniu, str.
147\] To się potwierdza w zapiskach innych naocznych świadków, w tym
George'a Orwella w W hołdzie Katalonii (tak właściwie to było to
powstanie prokapitalistycznych republikanów i komunistów, którzy
wprowadzili cenzurę).

Oba ruchy walczyły w walce na śmierć i życie przeciwko komunistom,
faszystom i pro-kapitalistycznym armiom, zatem ta obrona wolności
wyrażania myśli, w takich okolicznościach, jest szczególnie godna uwagi.

Zatem, opierając się na obu, teorii i praktyce, możemy powiedzieć, że
anarchizm nie zagrozi wolności wypowiedzi. Rzeczywiście, przełamując
rynkowy oligopol, który istnieje obecnie i pokazując robotnicze
samozarządzanie mediami, dużo szerszy wachlarz opinii staje się dostępny
w wolnym społeczeństwie. Zamiast odzwierciedlać interesy bogatych elit,
media ukazywałyby interesy społeczeństwa jako całości i jako jednostek
oraz grup wewnątrz społeczeństwa.
