Co jeśli nie chcę być członkiem/członkinią komuny?

Jak pewnie można się domyślić, nikt nie zostanie zmuszony do dołączenia
do komuny czy uczestniczenia w ich zgromadzeniach. Sugerowanie inaczej
byłoby zaprzeczeniem zasad anarchizmu. Już wskazaliśmy (w poprzednich
dwóch sekcjach), dlaczego komuny nie ograniczałyby jednostek swoimi
nowymi „prawami". Dlatego też komuna byłaby wolnym społeczeństwem, gdzie
wolność jednostki byłaby respektowana i popierana.

Jednakże, co z jednostkami, które żyją w granicach pewnej komuny, ale
nie decydują się na dołączenie do niej? Dla przykładu lokalna okolica
może składać się i z domostw, które chciałyby się związywać, i z takich,
które tego nie chcą (taka sytuacja faktycznie miała miejsce podczas
Rewolucji Hiszpańskiej). Co się stanie z mniejszością dysydentów?

Oczywiście jednostki mogą odejść, aby znaleźć społeczności bardziej
odpowiadające ich pojęciom dobra i zła, jeśli nie będą w stanie
przekonać sąsiedztwa do swoich racji. Również oczywiste jest, że nie
wszyscy będą chcieli opuścić obszar, który im się podoba. Musimy więc
pomówić o tych, co nie decydują się na znalezienie pasującej mu
społeczności. Czy te decyzje komun związują osoby, które nie są ich
członkami? Jasne, że nie. Jeśli jednostka czy rodzina nie życzy sobie na
dołączenie do komuny (z jakiegokolwiek powodu), ich wolności muszą
pozostać uszanowane. Jednakże to oznacza również, że nie mogą czerpać
korzyści z działalności komunalnej i zasobów (takich jak darmowe miejsce
zamieszkania, szpital itd.) oraz, możliwie, będą zmuszeni płacić za
korzystanie z nich. Tak długo, jak nie eksploatują i nie prześladują
innych, anarchistyczna wspólnota będzie szanować ich decyzję. W końcu,
jak stwierdził Malatesta, „wolność i dobrowolny komunizm jest ironiczny,
jeśli osoba nie ma prawa i możliwości do życia pod innym reżimem,
kolektywistycznym, mutualistycznym, indywidualistycznym -- jak kto woli,
zawsze pod warunkiem, że nie ma tam opresji i eksploatacji ze strony
innych." \[Life and Ideas, str.103\]

Wiele sprzeciwów, co do anarchistycznego samo-zarządzania, w imię
wolności często jest spowodowanych chęcią eksploatacji i opresji innych.
Innymi słowy, osoby te sprzeciwiają się partycypacyjnej społeczności,
ponieważ (słusznie) boją się utraty możliwości do marginalizowania,
eksploatacji oraz bogacenia się z pracy innych. Ten rodzaj opozycji może
zostać zauważony w historii, kiedy bogate elity w imię wolności
zastępowały demokratyczne formy społecznego podejmowania decyzji
reprezentacyjnymi i autorytarnymi (zob. sekcja B.2.6). Bez względu na
to, co obrońcy kapitalizmu twierdzą, „wymiany dobrowolne z obu stron"
wpływają na osoby trzecie i mogą skrzywdzić innych niebezpośrednio. To
można łatwo zaobserwować na przykładach takich, jak koncentracja
majątku, która wpływa na całe społeczeństwo, przestępstwa popełnione w
lokalnej społeczności czy ekologiczne konsekwencje konsumpcji i
produkcji. To oznacza, że anarchistyczne społeczeństwo byłoby świadome
tego, że nierówność, a więc statyzm, mogłaby się ponownie rozwinąć i
podjęłoby odpowiednie środki ostrożności, aby tego uniknąć. Jak to ujął
Malatesta, niektórzy „zdają się wierzyć w to, że po obaleniu rządu i
własności prywatnych pozwolilibyśmy na ciche odbudowanie obu tych rzeczy
ze względu na cenienie sobie wolności tych, co mogą odczuwać potrzebę
bycia władcami i właścicielami posesji. Prawdziwie ciekawy sposób
interpretacji naszych idei." \[Anarchy, str.41\]

A więc nie ma mowy, że mniejszość, w jakimkolwiek społeczeństwie, będzie
egzystowała w normach etycznych otaczającego go społeczeństwa i będzie
„zmuszana do dostosowania się" do tego w tym samym znaczeniu, co są
„zmuszeni do dostosowania się" do niezabijania ludzi. Niektórzy by
powiedzieli, że zmuszanie ludzi do niepopełniania morderstw jest
ograniczeniem ich wolności. W związku z tym anarchistyczna społeczność
nadal musiałaby narzucać swoje standardy etyczne na tych poza
społecznością, równocześnie maksymalnie pozwalając na różnice w
poglądach. Jednostki nie miałyby więc przyzwolenia na morderstwa,
krzywdy czy zniewolenia innych pod pretekstem nienależenia do lokalnej
społeczności (zob. sekcja I.5.8. o przestępstwach w anarchistycznym
społeczeństwie.

Podobnie też, jednostki nie dostałyby przyzwolenia na rozwijanie swoich
własności prywatnych (w przeciwieństwie do mienia osobistego) tylko ze
względu na to, że chcą. Taki „zakaz" własności prywatnych nie byłby
restrykcją wolności, ponieważ zatrzymywanie rozwoju władzy nie mieści
się w definicji pojęcia aktu władzy (dla analogii, zwolennicy
kapitalizmu nie myślą, że zakaz kradzieży jest ograniczeniem wolności i
ponieważ ten pogląd jest -- obecnie -- akceptowany przez mniejszość,
jest on egzekwowany na tejże mniejszości). Nawet samo słowo „zakaz" jest
nieprawidłowe, gdyż to ten rzekomy kapitalista próbuje zakazać wolności
innych na terenie jego „własności prywatnej". Członkowie wolnej
społeczności po prostu odmówiłyby uznania żądań o własności prywatne --
zwyczajnie ignorowałyby pretensje rzekomego kapitalisty i jego znaki z
napisem „wstęp wzbroniony". Bez stanu, zatrudnionych bandytów do
poparcia ich żądań, skończyliby, sami siebie ośmieszając. „Okupacja i
wykorzystanie" (używając terminu Tuckera) byłyby limitami ich własności
prywatnych -- a więc własność stałaby się „tą kontrolą rzeczy przez
osobę, która otrzyma albo sankcje społeczne, albo jednomyślne sankcje
indywidualne, kiedy prawa społecznej celowości zostaną w pełni
odzyskane." \[B. Tucker, Instead of a Book, str. 131\]

Tucker tłumaczy ten system dalej:

„Załóżmy, że wszystkie gminy zaadaptowały zasadę woluntaryzmu i że
obowiązkowe opodatkowania zostały zniesione. Teraz pozwólmy sobie na
założenie, że anarchistyczne poglądy o okupacji i użytkowaniu powinny
zostać doprowadzone do normy, a ograniczenie posiadania gruntu staje się
dominującym poglądem. Oczywiste jest więc to, że te gminy będą dalej
formułować i narzucać te poglądy. Co będzie na to wzorem, nikt nie może
przewidzieć, ale kierując się naszymi przypuszczeniami, powiemy, że nie
będą one chronić nikogo w posiadaniu więcej niż dziesięciu akrów.
Podczas realizacji tej decyzji, będą \[...\] powiadamiać wszystkich
posiadaczy więcej niż dziesięciu akrów, że \[...\] przestaną ochraniać
tych, co posiadają więcej niż dziesięć akrów \[...\]." \[The
Individualist Anarchist, str. 159-160\]

Podobny proces miałby miejsce przy mieszkaniach, z najemcami, którzy
„nie byliby zmuszani do płacenia \[właścicielowi miejsca\] czynszu, a co
za tym idzie, \[właściciel miejsca\] nie miałby możliwości zawładnięcia
ich własnością. Anarchistyczne stowarzyszenia patrzyłyby na \[...\]
najemców tak samo jakby patrzyłyby na \[...\] gości." \[Op. Cit., str.
162\]

Dlatego też anarchiści są zwolennikami maksymalnego eksperymentowania,
równocześnie zapewniając społeczne warunki, które pozwalają na
chronienie tego eksperymentowania przed koncentracjami majątków i
władzy. Jak to ujął Malatesta, „Anarchizm obejmuje wszystkie i tylko te
formy życia, które szanują wolność i uznają równe prawa ludzi do
cieszenia się dobrami natury i produktami ich własnych zajęć." \[The
Anarchist Revolution, str.14\]

To oznacza, że anarchiści nie popierają wolności do bycia szefem
(anarchiści z przyjemnością będą pracować z kimś, ale nie dla kogoś).
Oczywiście ci, którzy chcieliby utworzyć własność prywatną pomimo
sprzeciwu innych, sami oczekują uszanowania innych w stosunku do ich
decyzji. A więc, kiedy ci rzekomi właściciele z zadowoleniem odgrodzą
swoją „własność" i wykluczą z niej wszystkich, może niech sobie
przypomną te słowa Woody\'ego Guthrie\'ra z piosenki This land is Your
Land i zachować się zgodnie z nimi?

„Gdym wstęgą autostrady szedł krętą,

Nad głową tylko niebo z bezkresu potęgą,

A przede mną złotych dolin szlak rozpościerał się,

Ten kraj stworzony był dla ciebie i dla mnie"

Oprócz bycia zadowolonymi z wykluczania innych z „ich" własności, ci
właściciele zdają się być jeszcze szczęśliwszymi, korzystając ze
wspólnych zasobów reszty. Są prawdziwymi „wolnymi jeźdźcami", pragnącymi
samych korzyści życia w społeczności, ale odrzucając wszystkie
odpowiedzialności, które się z tym wiążą. Koniec końców, ci sami
„indywidualiści" zwykle kończą, wspierając stan (instytucję, której
teraz mówią, że nienawidzą) tylko dlatego, że oferuje im on ochronę
swoich własności prywatnych i ich „wolności" do narzucania swojego
autorytetu na innych.

Dlatego też, jako sposób na wyeliminowanie problemu mniejszości
szukających siły i własności prywatnych dla siebie, rewolucja
anarchistyczna oddaje majątek społeczny (zaczynając od ziem) w ręce
wszystkich i obiecuje chronić użytkowania go tylko przez społeczność
jako całość. Innymi słowy, poprzez uznanie „własności prywatnej " za
produkt społeczeństwa, anarchistyczne społeczeństwo upewni się, że
„własność prywatna" jednostki będzie chroniona przez jej braci, ale
tylko, kiedy jest oparta na rzeczywistej okupacji i użytku. Tak więc
wszelkie próby zmienienia rozłamu mniejszości w, powiedzmy, prawa
własności prywatnych będą zwalczane poprzez zwykłe ignorowanie znaków
„wstęp wzbroniony" na własnościach posiadanych, ale nie używanych przez
jednostkę lub grupę.

Zatem jednostki mogą się swobodnie nie związywać, ale ich roszczenia o
„własnościach prywatnych" będą oparte na prawach użytkowania, nie
posiadania. Jednostki będą chronione przez swoich braci tylko tak długo,
jak to, co twierdzą, że „posiadają" jest powiązane z ich możliwością do
używania tej „własności prywatnej". Jak dowiódł Kropotkin, „kiedy
widzimy biedaka, który posiada tyle ziem, ile może uprawiać, nie
myślimy, że rozsądne będzie zamknięcie jego małej farmy. Nikogo nie
eksploatuje i nikt nie miałby prawa przeszkadzać mu w jego pracy. Jednak
jeśli posiada dzięki kapitalistycznemu prawu więcej, niż sam jest zdolny
do uprawy, uważamy, że nie możemy oddawać mu całego tego gruntu,
pozostawiając go niezaoranym, kiedy ktoś inny może go wykorzystać do
uprawy, lub zmusić ludzi do uprawy tej ziemi dla jego zysku." \[Act for
Yourselves, str. 104\] Bez stanu do stanięcia w obronie praw „własności
prywatnej", widzimy, iż wszystkie prawa są w ostatecznym rozrachunku
tym, co społeczeństwo uznaje za sprawiedliwe (różnica pomiędzy prawem a
zwyczajem społecznym została przedstawiona w podsekcji I.7.3.). Stan
narzuca „prawa", które nie mają takiego podłoża (np. te, które chronią
własności elity) albo „prawa", które zostały skorumpowane przez
majętność i zostałyby zmienione, ponieważ przez tę korupcję
społeczeństwo było wolne w decydowaniu o swoich sprawach.

Podsumowując, jednostki będą miały możliwość niedołączania do
dobrowolnej społeczności i przez to umieszczenie siebie poza decyzjami i
aktywnościami tejże społeczności będzie jak najbardziej dopuszczane w
większości kwestiach, które nie zaliczają się do fundamentalnych
standardów etycznych społeczeństwa. Stąd też jednostki, które wolałyby
żyć poza anarchistycznymi społecznościami, miałyby wolność do życia tak,
jak sobie życzą, jednak nie dałoby im to przyzwolenia na morderstwa,
gwałty, tworzenie własności prywatnych i inne działania, które krzywdzą
jednostki. Należy zwrócić uwagę, iż nie oznacza to, że ich mienie
osobiste będzie im zabrane przez „społeczeństwo", czy że „społeczeństwo"
będzie im dyktować, co mają zrobić z tym mieniem. Wolność, w
skomplikowanym świecie, oznacza, iż takowe jednostki nie będą miały
możliwości zamienić swojego mienia na własność prywatną i przez to
odtworzyć kapitalizmu (dla różnicy pomiędzy „własnością prywatną" a
„mieniem osobistym" zobacz podsekcję B.3.1). Nie będzie to robione
poprzez „anarchistyczną policję" czy „zakazywanie" dobrowolnych umów,
tylko poprzez zwyczajne uznawanie „własności prywatnej" za kreację
społeczną i poprzez tworzenie takiego systemu społecznego, który będzie
zachęcał jednostki do walczenia o swoje prawa i współpracę ze sobą.
