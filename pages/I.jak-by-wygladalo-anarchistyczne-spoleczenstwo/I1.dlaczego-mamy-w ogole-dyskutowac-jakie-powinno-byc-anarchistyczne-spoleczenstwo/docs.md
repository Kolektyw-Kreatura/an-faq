---
title: 'Po co w ogóle rozważać, jakie będzie anarchistyczne społeczeństwo?'
visible: true
---

Po części, by wskazać, dlaczego ludzie powinni zostać anarchistami.
Większość ludzi nie lubi kupować kota w worku, dlatego wskazanie, co
anarchiści uważają za pożądane społeczeństwo, może pomóc tym ludziom,
którzy są zainteresowani anarchizmem, inspirując ich do zaangażowania
się w jego praktyczną realizację. Po części, to próba uczenia się z
błędów przeszłości. Wiele było anarchistycznych eksperymentów
społecznych na różną skalę i pożytecznie jest zrozumieć, co się stało,
co działało, a co nie. W ten sposób miejmy nadzieję, nie popełnimy tych
samych błędów dwa razy.

Jednak najważniejszym powodem do rozmowy o tym, jakie będzie
anarchistyczne społeczeństwo, jest zapewnienie, że stworzenie takiego
społeczeństwa jest zadaniem dla jak największej ilości ludzi. Jak
wskazał Errico Malatesta w środku włoskich rewolucyjnych „Dwóch
czerwonych lat" (patrz: sekcja A.5.5) „albo wszyscy myślimy o
przeorganizowaniu społeczeństwa i od razu, w tym samym momencie,
wyparciu starych struktur i będziemy mieć bardziej ludzkie, sprawiedliwe
społeczeństwo, otwarte na późniejsze ulepszenia, albo zostawiamy te
sprawy »przywódcom« i będziemy mieć nowy rząd" \[The Anarchist
Revolution, str. 69\]

Stąd znaczenie dyskusji, jaka będzie przyszłość, tu i teraz. Im więcej
ludzi, którzy mają wizję, jakie będzie wolne społeczeństwo, tym łatwiej
będzie stworzyć takie społeczeństwo i upewnić się, że żadne ważne
kwestie nie są pozostawione innym do decydowania za nas. Przykład
hiszpańskiej rewolucji się przypomina. Wiele lat przed 1936, C.N.T. i
F.A.I. wydawały publikacje rozważające, jak będzie wyglądać
anarchistyczne społeczeństwo (na przykład After the Revolution  Diego
Abla de Santillan i Libertarian Communism Isaaca Puente), końcowy
produkt libertariańskiej organizacji i edukacji w Hiszpanii przez prawie
siedemdziesiąt lat przed rewolucją. Gdy ono w końcu powstało, miliony
ludzi, którzy mieli w tym udział, dzieliły podobną wizję i zaczęły
tworzyć społeczeństwo, bazując na niej, ucząc się bezpośrednio, gdzie
ich książki się myliły i jakich sfer życia nie opisały adekwatnie.

Zatem dyskusja o wyglądzie anarchistycznego społeczeństwa nie jest ani
opracowywaniem planów, ani próbą wymuszenia na przyszłości kształtów
wykreowanych w przeszłych rewolucjach. Jest to czysta i prosta próba
zaczęcia dyskusji o tym, jakie będzie wolne społeczeństwo i uczenia się
z poprzednich eksperymentów. Jednak, jako że anarchiści widzą ważność
budowania nowego świata w muszli starego, nasze pomysły na to, jakie
będzie wolne społeczeństwo, inspirują to, jak dziś organizujemy się i
walczymy. I vice versa: to, jak dziś organizujemy się i walczymy, będzie
mieć wpływ na przyszłość.

Jak zauważył Malatesta, takie dyskusje są potrzebne i niezbędne,
ponieważ „absurdem jest wierzyć, że z chwilą zniszczenia rządu i
wywłaszczenia kapitalizmu »sprawy się ułożą« bez interwencji tych,
którzy już mają ideę, co trzeba zrobić i którzy natychmiast to podjęli",
dla „życia społecznego, jako życia jednostek, które nie pozwala na
przerwę" Podkreślił, że „zaniedbać wszystkie problemy rekonstrukcji lub
prearanżować kompletne i zunifikowane plany to dwa błędy, nadużycia,
które, różnymi drogami, doprowadzą do naszej klęski jako anarchistów i
zwycięstwa nowego lub starego autorytarnego reżimu. Prawda leży
pośrodku" \[Op. Cit., str. 121\]

Ponadto, znaczenie dyskusji o przyszłości to pomóc wskazać, czy nasze
działania tworzą rzeczywiście lepszy świat. Wszakże gdyby Karol Marks
był bardziej skłonny przedyskutować swoją wizję socjalistycznego
społeczeństwa, to stalinistom byłoby trudniej powiedzieć, że ich
piekielny system był rzeczywiście socjalizmem. Dzięki temu, że
anarchiści jak Proudhon i Bakunin dali nam zarys swojej wizji wolnego
społeczeństwa, niemożliwe będzie przekręcenie anarchizmu tak, jak
marksizmu. Większość anarchistów zgodziłoby się z Chomsky'ego oceną tej
kwestii:

„Lewica powinna jasno rozróżnić między swoimi dalekosiężnymi,
rewolucyjnymi celami i pewnymi bardziej pilnymi efektami, które może
mieć nadzieję osiągnąć...

„Jednak w dłużej perspektywie, ruch lewicowy nie ma szans na sukces i na
niego nie zasługuje, jeśli nie rozwinie zrozumienia współczesnego
społeczeństwa i wizji przyszłego porządku społecznego, która przemówi do
przeważającej większości populacji. Jego cele i formy organizacji muszą
przyjmować kształt przez ich aktywny udział w politycznej walce (w jej
najszerszym znaczeniu) i społecznej rekonstrukcji. Oryginalna radykalna
kultura może być stworzona tylko przez duchową transformację ogromnych
mas ludzkich, zasadniczą cechą jakiejkolwiek rewolucji jest rozszerzyć
możliwości ludzkiej kreatywności i wolności ... Kulturalny i
intelektualny poziom każdego poważnego, radykalnego ruchu będzie musiał
być znacznie wyższy niż w przeszłości ... Nie będzie on w stanie
usatysfakcjonować samego siebie litanią form opresji i
niesprawiedliwości. Będzie potrzebował dostarczyć nieodparte odpowiedzi
na pytanie, jak ci źli mogą być pokonani przez rewolucję lub reformę na
ogromną skalę. By osiągnąć ten cel, lewica będzie potrzebowała osiągnąć
i utrzymać pozycję uczciwości i zaangażowania w libertariańskie
wartości" \[Radical Priorities, str. 189--90\]

Mamy nadzieję, że ta sekcja FAQ, choć w niewielkim stopniu, zachęci jak
najwięcej ludzi do dyskusji, jakie będzie libertariańskie społeczeństwo
i dzięki tej dyskusji je przybliży.
