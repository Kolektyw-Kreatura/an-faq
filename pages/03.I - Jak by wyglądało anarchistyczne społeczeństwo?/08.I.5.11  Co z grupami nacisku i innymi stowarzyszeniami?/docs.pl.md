I.5.11 Co z kołami zainteresowań i innymi stowarzyszeniami?

Anarchiści nie uważają, że życie społeczne można ograniczyć tylko do
stowarzyszeń politycznych i ekonomicznych. Poszczególne osoby mają różne
zainteresowania i pragnienia, które muszą egzekwować, by wieść
rzeczywiście wolne i interesujące życie. Zatem, w anarchistyczne
społeczeństwie wytworzą się niezliczone dobrowolne stowarzyszenia i
grupy, które będą egzekwować te zainteresowania. Dla przykładu, będą
istnieć grupy konsumenckie, grupy muzyczne, stowarzyszenia naukowe,
stowarzyszenia artystyczne, kluby, kooperatywy i stowarzyszenia
mieszkaniowe, kluby hobbystyczne i cechy rzemieślnicze, fankluby,
stowarzyszenia ochrony praw zwierząt, grupy zrzeszone na bazie płci,
seksualności, pochodzenia, koloru skóry itd. Stowarzyszenia będą się
tworzyć dla wszelkich ludzkich zainteresowań i zajęć.

Jak twierdził Kropotkin:\

„Ten, kto pragnie mieć fortepian, dołączy do stowarzyszenia twórców
instrumentów muzycznych. I oddając stowarzyszeniu część swojego wolnego
czasu, wkrótce będzie posiadał fortepian swoich marzeń. Jeżeli
interesuje go nauka astronomii, dołączy do stowarzyszenia astronomów
\[...\] i wkrótce posiądzie teleskop, którego pragnie podejmując się
swojej części powiązanej z tym pracy \[...\] W skrócie, te pięć czy
siedem godzin dziennie, które każdy będzie miał do dyspozycji, po
poświęceniu kilku godzin na produkcję dóbr niezbędnych, w zupełności
będzie wystarczyć, by zaspokoić wszelkie potrzeby luksusów, nie ważne
jak różnorodnych. Tysiące stowarzyszeń podjęłoby się ich dostarczenia."
\[The Conquest of Bread, p. 120\]

Możemy zatem wyobrazić sobie anarchistyczne społeczeństwo które będzie
oparte o stowarzyszenia i koła zainteresowań zajmujące się dowolnym
tematem, który ożywia wyobraźnię poszczególnych osób i dla którego te
osoby chcą się spotykać by dzielić się i podtrzymywać swoje
zainteresowania. Na przykład stowarzyszenia mieszkaniowe istniałyby aby
umożliwić mieszkańcom zarządzanie swoim obszarem zamieszkania,
projektowanie i utrzymanie domów i lokalnych parków czy ogrodów. Grupy
zajmujące się prawami zwierząt lub innymi kwestiami wytwarzałyby na
przykład broszury informacyjne o kwestiach, które uważają za ważne, w
celu przekonania innych na przykład jak złe jest jedzenie mięsa. Grupy
konsumenckie utrzymywałyby dialog z syndykatami w celu ulepszenia
produktów i usług, pilnując, by syndykaty produkowały to, czego pragną
konsumenci. Grupy ekologiczne zajmowałyby się pilnowaniem produkcji i
upewnianiem się, że nie powoduje ona niszczycielskich skutków ubocznych
oraz informowaniem syndykatów i społeczności o swoich odkryciach.
Feministyczne, homoseksualne, biseksualne i antyrasistowskie grupy
zajmowałyby się promowaniem swoich idei, nagłaśniając sytuacje, w
których wciąż istnieją hierarchie społeczne i uprzedzenia. Na
przestrzeni całego społeczeństwa, ludzie łączyliby się, by wyrazić
samych siebie i przekonywać innych do swoich opinii na temat wielu
różnych kwestii.

A zatem, w anarchistycznym społeczeństwie, wolne zrzeszanie się
otrzymałoby o wiele ważniejszą i pozytywniejszą rolę niż w kapitalizmie.
W ten sposób życie społeczne nabrałoby nowych wymiarów, a każda osoba
miałaby wybór między tysiącami społeczności, do których mogłaby dołączyć
by realizować swoje zainteresowania lub tworzyć nowe wraz z podobnymi do
siebie ludźmi. Anarchiści byliby ostatnimi ludźmi, którzy twierdziliby,
że w życiu nie ma nic poza pracą!
