I.8.5 Jak zorganizowano i koordynowano działalność hiszpańskich
spółdzielni rolnych?

Jose Peirats opisuje kolektywizację wśród chłopstwa w następujący
sposób:

„Wywłaszczone ziemie zostały przekazane chłopskim syndykatom, tym
syndykatom, które zorganizowały pierwsze kolektywy. Generalnie mienie
drobnych właścicieli było respektowane, zawsze pod warunkiem, że tylko
oni lub ich rodziny będą pracować na tej ziemi, bez zatrudniania
pracowników najemnych. Na obszarach takich jak Katalonia, gdzie tradycja
drobnej własności chłopskiej zwyciężyła, posiadane grunty były
porozrzucane. Nie było żadnych wielkich posiadłości. Wiele chłopów,
razem z C.N.T., zorganizowało kolektywy, łącząc wspólnie własne ziemie,
zwierzęta, narzędzia, kurczaki, zboża, nawóz, a nawet własne zbiory.

„Prywatnie posiadane gospodarstwa umiejscowione w samym środku kolektywu
przeszkadzały w efektywnym rozwoju, z powodu podzielenia kolektywów w
oderwane od siebie działki. Aby skłonić właścicieli do przemieszczenia
się, dane im było więcej, a nawet lepszej ziemi, która była
zlokalizowana na obrzeżach kolektywu.

„Kolektywiści, którzy nie mieli nic do zaofiarowania kolektywowi,
zostali przyjęci z takimi samymi prawami i obowiązkami, jak inni. W
niektórych kolektywach ci przystępujący musieli przekazać swoje
pieniądze. (Girondella in Catalonia, Lagunarrotta in Aragon, and Cervera
del Maestra in Valencia)." \[cytat z The Anarchist Collectives, p. 112\]

Peirats zauważa także, że w prowadzeniu ich spraw wewnętrznych,
wszystkie kolektywy skrupulatnie i żarliwie obserwowały procedury
demokratyczne. Na przykład, „Hospitalet de Llobregat prowadziła
regularne i powszechne spotkania członków co trzy miesiące, aby dokonać
przeglądu produkcji i zająć się nowymi sprawami. Rada administracyjna i
wszystkie inne komitety składały pełne sprawozdania dotyczące wszystkich
kwestii. Zebranie zatwierdzało, sprzeciwiało się, poprawiało, wydawało
instrukcje itd.\" \[Ibid., p. 119\]

Dolgoff spostrzega, że „najwyższa władza została nadana, i w
rzeczywistości wykonywana, przez członków zgromadzeń ogólnych oraz że
cała władza pochodziła i wypływała do oddolnych organizacji ludu\" i
cytując Gastona Levala:

„Regularne zebrania ogólne członków były zwoływane co tydzień, co dwa
tygodnie albo co miesiąc... i te zebrania były zupełnie wolne od napięć
i wzajemnych oskarżeń, które nieuchronnie się pojawiają, kiedy udział w
procesie decyzyjnym jest nadany paru jednostkom --- nawet jeśli były one
demokratycznie wybrane. Zgromadzenia były otwarte dla wszystkich
chcących uczestniczyć w obradach. Demokracja objęła całe życie
społeczne. W większości przypadków, nawet „jednostki\", które nie były
członkami kolektywu, mogły uczestniczyć w dyskusjach oraz zostać
wysłuchane przez członków kolektywów.\" \[Op. Cit., p 119f\]

To właśnie na tych bezpośrednich zebraniach dokonywano decyzji odnośnie
do dystrybucji zasobów, zarówno w obrębie, jak i poza kolektywem. Tutaj,
zważywszy na doniosłość wzajemnej pomocy, skierowane zostały apele do
poczucia empatii jednostek. Jak pewien aktywista pamięta:

„Byli oczywiście tacy, którzy nie chcieli się dzielić oraz którzy
twierdzili, że każdy kolektyw powinien zadbać o siebie. Lecz zwykle
dawali się przekonać na zgromadzeniach. Próbowaliśmy rozmawiać z nimi w
zrozumiały dla nich sposób. Pytaliśmy, \'Sądzisz, że to było
sprawiedliwe, kiedy cacique (miejscowy szef) pozwolił ludziom głodować
gdyby brakowało pracy?\' i oni odpowiadali, \'Oczywiście, że nie.\'
Ostatecznie dawali się przekonać. Pamiętaj, że było tam trzysta tysięcy
członków kolektywu (w Aragonii), ale tylko dziesięć tysięcy było
członkami C.N.T.. Było wiele rzeczy, których musieliśmy ich nauczyć.
\[Felix Carrasquer, cytat od Martha A. Ackelsberg w Free Women of Spain,
p. 79\]

Dodatkowo, regionalne federacje kolektywów były utworzone w wielu
obszarach Hiszpanii (np. Aragonia i Lewant). Federacje były stworzone na
zjazdach, na które kolektywy wysyłały delegatów. Zjazdy te uzgodniły
szereg ogólnych reguł odnośnie do funkcjonowania federacji i jakie
wzajemne zobowiązania stowarzyszone kolektywy mają między sobą mieć.
Zjazd wybrał radę administracyjną, która wzięła odpowiedzialność za
wprowadzenie w życie uzgodnionej polityki.

Federacje te realizowały wiele zadań. Zabezpieczały dystrybucję nadwyżki
produktów do miast i na linię frontu, wyłączając z tego pośredników oraz
zapewniając, że wyzysk zostanie zakończony. Organizowały one także
wymiany między kolektywami. Ponadto, federacje zezwalały pojedynczym
kolektywom na wspólne korzystanie z zasobów w celu poprawienia
infrastruktury obszaru (budowanie dróg, kanałów, szpitali itd.) oraz
inwestowanie w środki produkcji, na które żaden pojedynczy kolektyw nie
był w stanie sobie pozwolić.

W ten sposób pojedyncze kolektywy zebrały swoje zasoby, zwiększyły i
ulepszyły środki produkcji, do których miały dostęp, jak i poprawiły
społeczną infrastrukturę ich regionów. Wszystko to, połączone ze
wzrostem konsumpcji w miejscu produkcji i wyżywieniu bojowników
walczących na froncie z faszystami.

Wiejskie kolektywizacje umożliwiły wyzwolenie potencjalnej, twórczej
energii, która istniała wśród wiejskich robotników i chłopów, energii,
która była marnowana pod prywatną własnością. Powszechne zgromadzenia
pozwalały na bezpośrednie rozwiązanie problemów społeczności, jak i
umożliwiły identyfikowanie potencjalnych usprawnień, czerpiąc z pomysłów
i doświadczeń wszystkich wzbogaconych przez dyskusje i debatę. To
umożliwiło wiejskiej Hiszpanii przekształcenie --- od naznaczonej przez
ubóstwo i strach, w pełną nadziei i eksperymentów (zobacz następną
sekcję przedstawiającą parę przykładów tych eksperymentów).

Dlatego samorządność w kolektywach połączona z kooperacją we wiejskich
federacjach umożliwiło poprawę jakości życia na wsi. Z czysto
gospodarczego punktu widzenia, produkcja wzrosła i jak Benjamin Martin
podsumowuje, „chociaż jest to niemożliwe, by generalizować przejęcia
władzy nad obszarami wiejskimi, nie ma wątpliwości, że jakość życia dla
większości chłopów, którzy uczestniczyli w spółdzielniach i kolektywach,
wyraźnie się poprawiła.\" \[The Agony of Modernisation, p. 394\]

Ważniejsze jest jednak to, że ta poprawa w jakości życia obejmowała
szerszą wolność, jak i wzrost w konsumpcji. Ponownie zacytujemy członka
kolektywu w Beceite w Aragonii, którego wypowiedź przywołaliśmy w sekcji
A.5.6, „to było cudowne\... życie w kolektywie, wolnym społeczeństwie,
gdzie każdy mógł mówić to, co myślał --- gdzie, jeżeli czuł się
niezadowolony z wiejskiego komitetu, mógł to wypowiadać głośno. Komitet
nie podejmował żadnych większych decyzji bez zebrania całej wsi razem na
powszechne zgromadzenie. Wszystko to było cudowne\" \[Ronald Fraser,
Blood of Spain, p. 288\]
